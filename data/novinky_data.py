novinky_dataset = [{'title': 'Hospodám na maloměstě a venkově zvoní hrana',
  'content': '\nHospodám na maloměstě a venkově zvoní hrana\nHospody na maloměstě a venkově zažívají od konce loňského roku krušné časy. Při započtení inflace se jejich tržby v závěru loňského roku propadly až o třetinu oproti stejnému období v předcovidovém roce 2019.\n\n\nFoto: Jan Halaška, ČTK\nIlustrační foto.\n\nČlánek\n„Ukazuje, se, že v gastronomii je Praha stát ve státě. Pokud se na venkově snaží držet koncept české hospody, tak směřují k tomu, že skončí,“ prohlásil Luboš Kastner, restauratér a zástupce gastronomů v Asociaci malých a středních podniků a živnostníků ČR.\n\nZatímco tržby restaurací v Praze v posledním loňském čtvrtletí stouply o 35 procent a v krajských městech o 22 procent, u měst s méně než 20 tisíci obyvateli už mírně klesly. U obcí s méně než 5000 obyvateli pak činil propad přes osm procent.\n\nVyplývá to z analýzy poskytovatele pokladních systémů, společnosti Dotykačka. V tržbách je ovšem započtena i inflace z posledních let, která v součtu znamenala zdražení o více než 20 procent, takže ve skutečnosti se na maloměstě a venkově jedná o propad až o třetinu.\n\nObědy za rok zdražily o pětinu, restaurace přicházejí o hosty\nFinance\n\n„Restauraci jsem v prosinci uzavřela, protože kšefty nebyly. Dlouho jsme se snažila nezdražovat obědy ani pivo, ale o pár korun jsem nakonec musela. Zákazníci moc nechodili a když už přišli na oběd, stávalo se, že si dali například špagety a chtěli dva talíře,“ řekla Právu provozovatelka jedné menší restaurace v Třeboni.\n\nŘízek měl s sebou\n„Otevřu zase na jaře, ale pokud lidi nebudou chodit, tak s provozováním skončím. Finančně je to neúnosné a je hodně vidět, že lidé šetří,“ dodala. Lidé si podle ní dávali k obědu většinou hotová jídla, dražší minutky už ne, a večeře byly bídné. „Stalo se mi dokonce, že přišel pán na pivo a s sebou měl řízek s chlebem,“ vylíčila.\n\n„Obědy jsou na polovičce, pivní kultura na nule,“ potvrdil majitel vyhlášené restaurace Na Žabinci v Telči Josef Beňo. V pětitisícovém městě na Vysočině jsou na tom podle jeho slov restauratéři vesměs stejně.\n\n„Obědy se možná ještě jakž takž vrátí, ale chození na pivo, tak jak jsme ho znali, kdy byly hospody večer narvané, už ne,“ podotkl.\n\nTýdenní řád podle něj vypadá takto: po odpoledních ucucává jedno dvě piva několik seniorů, ve středu je doplní dámské dýchánky. A večer bývá prázdno. „Někdy i o víkendech,“ podotkl.\n\nPodle jeho slov byl prvním hřebíčkem do rakve pivařů zákaz kouření, tečku za plnými hospodami pak udělal druhý covidový lockdown.\n\n„Tehdy si všichni nakoupili chlazení a zvykli si popíjet po garážích,“ popsal majitel telčského podniku. Nynější vysoká inflace už jen trend posílila. Lidé si ale rovněž zvykli častěji jíst v různých bistrech a stáncích.\n\nAž o 15 procent klesly tržby majitelce zámecké restaurace v Horšovském Týně na Domažlicku. „Lidé chodí méně na obědy, možná i trochu zpohodlněli. Přes týden máme večer většinu stolů prázdných a hosty vyhlížíme, víkendy jsou ale dobré,“ popsala majitelka Veronika Baumannová.\n\nPrůměrná útrata za oběd včetně nápoje, který si ovšem každý nedá, byla podle průzkumu Sodexo loni v prosinci 180,40 Kč. Nejdražší byly obědy v Praze, v průměru za 203,50 Kč. Nejlevněji se obědvalo na Vysočině a v Ústeckém kraji, kde cena překročila 161 korun.\n'},
 {'title': 'Nexen prý mzdy zvýší od března. Tvrdí, že je ve ztrátě',
  'content': '\nNexen prý mzdy zvýší od března. Tvrdí, že je ve ztrátě\nZástupci Nexenu u Žatce, kde v úterý začala stávka, chtějí požadavky odborářů probrat s korejskými vlastníky firmy, řekl předseda Odborového svazu KOVO Roman Ďurčo. Požadavky přitom odbory s firmou řeší už rok. Stávka tak pokračuje. Firma uvedla, že je ve ztrátě, mzdy prý ale od března zvýší. O kolik, neuvedla.\n\n\nFoto: Petr Hloušek, Právo\nZaměstnanci společnost Nexen Tire demonstrovali před velvyslanectvím Korejské republiky kvůli situaci ve firmě.\n\nČlánek\n„My jsme jim oznámili požadavky, které mají už týden na stole. Seznámili jsme je s nimi a oni si vzali nějakou dobu na propočet, aby nám nakonec řekli, že si berou pár dní na projednání s korejskými vlastníky,“ sdělil Ďurčo.\n\nOdboráři v továrně na pneumatiky před rokem vyhlásili stávkovou pohotovost kvůli postoji korejských vlastníků firmy ke kolektivnímu vyjednávání. Zaměstnavatel odmítl smlouvu, kterou vypracoval zprostředkovatel a měla být kompromisem.\n\nNexen v reakci na stávku ve vyjádření ČTK napsal, že je ve ztrátě. Podle výročních zpráv byl za rok 2021 v zisku 709 milionů korun, rok předtím byla ztráta 1,4 miliardy. „Skutečnost naší společnosti je taková, že na základě produktů vyrobených čistě v České republice se nachází v červených číslech,“ stojí v úterním vyjádření firmy. Požadavky zaměstnanců jsou prý neúměrné ekonomické situaci společnosti.\n\nMzdy prý zvyšovaly\nFirma také tvrdí, že mzdy v minulosti zvyšovala, například od ledna loňského roku o 4,7 procenta všem zaměstnancům. A nyní je prý zvýší od 1. března, ovšem nesdělila o kolik.\n\nSoučasně uvedla příklad, že od roku 2019 se mzda 98 pracovníkům zvedla o 13,4 procenta. Jde o ty, kteří neměli v práci absence a byli hodnoceni jako vynikající. Firma má přitom 1100 zaměstnanců.\n\nOdbory naopak uvádějí, že firma nezvyšovala mzdy většině lidí od roku 2018. Což je od chvíle, kdy továrna v Žatci funguje. Zaměstnanci požadují růst mezd o 8,3 procenta, příplatky za noční směny a víkendy.\n\nDo úterní stávky se zapojilo 190 z celkových 1100 zaměstnanců. Firma místo nich povolala jiné zaměstnance, což podle odborů odporuje zákonu o stávce a kolektivním vyjednávání.\n'},
 {'title': 'Lidé na home office by mohli dostávat náhrady, dohodáři pak výhody',
  'content': '\nLidé na home office by mohli dostávat náhrady, dohodáři pak výhody\nLidé, kteří pracují z domova, by mohli od zaměstnavatelů dostávat náhrady výdajů, jako například za používání vlastního nářadí, případně paušální úhradu výdajů za elektřinu či topení. Plyne to z novely zákoníku práce, kterou vládě předloží ministr práce Marian Jurečka.\n\n\nFoto: Profimedia.cz\nLidem na home office by zaměstnavatel mohl dávat náhrady za to, že používají k práci vlastní zařízení.\n\nČlánek\nPaušál za energie by mohl činit 2,80 koruny za každou započatou hodinu práce. Ministerstvo by na každý rok částku aktualizovalo podle údajů statistického úřadu. Mimořádně by se paušál valorizoval, pokud by náklady narostly nejméně o 20 procent. Náhrady by nesměly být součástí výdělku, nedanily by se. Domluvit by si je mohli i pracovníci tzv. na dohodu.\n\nNení však jisté, zda náhrady budou povinné, nebo by je zaměstnavatel poskytoval dobrovolně, například ve formě bonusu. Mohl by si je zahrnout do daňově uznatelných nákladů.\n\nDalší zásadní změna by se týkala pracovníků na dohodu. Nově by měli nárok na ošetřovné nebo na dovolenou. Ta by se odvíjela od počtu odpracovaných hodin. Dostávali by také příplatky za práci o víkendu, svátcích nebo v noci.\n\nPokud by lidé na dohodu pracovali pro firmu více než půl roku, mohli by požádat o pracovní smlouvu.\n\nRovnováha mezi prací a rodinou\nNovela do zákona přenáší dvě směrnice EU o předvídatelných pracovních podmínkách a o rovnováze mezi prací a rodinou. Týkají se mimo jiné rodičovské či práce na dohodu. Změny měly začít platit do začátku loňského srpna, ČR na úpravu legislativy a zavedení do praxe měla přes tři roky. Minulá vláda to však neprovedla a Česku tak hrozí pokuty.\n'},
 {'title': 'Francii ochromila generální stávka, účastnilo se 1,3 milionu lidí',
  'content': '\nFrancii ochromila generální stávka, účastnilo se 1,3 milionu lidí\nDruhá letošní generální stávka kvůli vládou ohlášené důchodové reformě v úterý ve Francii ovlivnila výrobu elektřiny, zrušila výuku na některých školách a zastavila veřejnou dopravu. Ochromena byla také činnost některých rafinerií, uvádějí agentury. Podle policie stávkovalo v zemi 1,72 milionu lidí, odbory uvádějí účast 2,8 milionu.\n\nLidé po celé zemi protestují proti v lednu představené důchodové reformě. Vláda chce mimo jiné postupně posunout hranici odchodu do důchodu o dva roky na 64 let.\n\n„Tato reforma je nespravedlivá a brutální,“ řekl generální tajemník odborového svazu UNSA Luc Farre. „Posunutí (věku odchodu do důchodu) na 64 let je ze sociálního hlediska krokem zpět,“ dodal.\n\nStávku provázejí protestní shromáždění v asi dvou stovkách francouzských měst. Na pořádek na demonstracích dohlíží na 11 tisíc francouzských policistů. Podle policejních odhadů demonstrovalo 1,272 milionu lidí. Pořádající odbory CGT uvádějí 2,8 milionu lidí, píše BFM TV. Demonstrace se zatím obešly bez násilí.\n\nPodle informací stanice BBC se do stávky zapojila asi polovina všech francouzských učitelů. Ministerstvo školství nicméně hovoří jen o čtvrtině.\n\nOdbory, které na celý den naplánovaly protestní shromáždění po celé Francii, chtějí udržet tlak na vládu. Doufají také, že se jim podaří zopakovat velkou účast z první stávky 19. ledna, které se zúčastnilo přes milion lidí.\n'},
 {'title': 'Snoubenci v Íránu tančili na veřejnosti. Ve vězení stráví oba deset let',
  'content': '\nSnoubenci v Íránu tančili na veřejnosti. Ve vězení stráví oba deset let\nÍránský soud poslal na deset a půl roku do vězení mladý pár, který tančil před jednou z hlavních teheránských památek. Tanec u futuristické Věže svobody (Azádí) snoubenci zveřejnili na Instagramu. Ochránci lidských práv informovali, že video je v Íránu považováno za symbol vzdoru proti režimu, napsal web britského listu The Guardian..\n\nČlánek\nAstijáz Haghighová a její snoubenec Amír Mohammad Ahmadí, oba ve věku kolem dvaceti let, byli zatčeni loni začátkem listopadu krátce poté, co video zveřejnili. Jejich účty sledují celkem skoro dva miliony lidí, uvedla britská stanice BBC.\n\nMladá žena neměla na hlavě šátek, což je v rozporu s přísnými íránskými pravidly pro oblékání žen. The Guardian navíc upozornil, že ženy v Íránu nesmějí tančit na veřejnosti, natož s mužem.\n\nRevoluční soud v Teheránu pár populárních blogerů poslal každého na deset a půl roku do vězení, zakázal jim používat internet a opustit Írán, uvedla Agentura lidskoprávních aktivistů (HRANA) sídlící ve Spojených státech.\n\nPolicista v Íránu zbil ženu bez hidžábu, kolemjdoucí si to s ním nekompromisně vyřídili\nBlízký a Střední východ\n\nSoud je shledal vinnými z „podněcování ke korupci a veřejné prostituci“ a ze „shromažďování se záměrem narušovat národní bezpečnost“. Zdroje blízké rodinám mladého páru podle organizace HRANA uvedly, že Haghighovou ani Ahmadího nemohli během procesu navštívit právníci a jejich žádosti o propuštění na kauci byly zamítnuty.\n\nHaghighiová je nyní ve věznici pro ženy Qarchak mimo Teherán, jejíž podmínky aktivisté pravidelně odsuzují.\n\nÍránské úřady tvrdě postupují proti jakýmkoliv formám protestu od smrti Mahsy Amíníové loni v září. Mladá žena zemřela poté, co ji zadržela mravnostní policie kvůli údajně nedostatečně zakrytým vlasům.\n\nPodle OSN bylo od té doby zatčeno nejméně 14 000 lidí, mezi nimi známé osobnosti, novináři, právníci i běžní lidé, kteří se vydali do ulic protestovat proti režimu, ale i kvůli chudobě, nezaměstnanosti, korupci a nespravedlnosti. Nejméně čtyři účastníci protestů byli popraveni.\n\nVideo Haghighové a Ahmadího, na němž muž svoji přítelkyni v jednom okamžiku zvedne a jí vlají dlouhé vlasy, mnozí považují za symbol svobod, po kterých volají stoupenci tohoto protestního hnutí.\n'}]